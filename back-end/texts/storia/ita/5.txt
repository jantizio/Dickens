“Una tranquilla passeggiata in Certosa consentiva così di comprendere lo svolgimento della storia e dell’arte locale dal medioevo all’età contemporanea, in un contesto piacevole, sotto portici e chiostri immersi nel verde.”<sup><a href='#2'>2</a></sup> Le sale ‘museali’ erano poste all’inizio del cimitero. Intorno agli anni Ottanta dell’800, inizia un’inversione del processo che aveva portato alla loro formazione: le opere ripercorrono a ritroso il tragitto fatto all’inizio del secolo e molti monumenti ritornano progressivamente nelle loro sedi originarie. Alcune statue vennero portate nel Museo Medievale di Bologna. Delle sale museali oggi è rimasto poco. Il più intatto è il corridoio dove sono murate oggi decine di lapidi provenienti dagli edifici ecclesiastici soppressi, che coprono un ampio arco temporale che va dal XIII al tardo XVIII secolo.
Lo spartiacque per le sale museali è il 1870, a quell’epoca c’erano ancora i teschi di cui parla Byron nelle sue memorie. Dopo il 1870 incomincia l’emigrazione dei monumenti dalle sale.
