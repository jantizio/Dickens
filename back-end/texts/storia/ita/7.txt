Il ruolo di custode dimostratore, figura di cui non si riscontra un equivalente in altri cimiteri italiani ed europei, fu affidato per la prima volta a Raffaele Mazzoli nel 1826 in seguito alla vincita del primo concorso pubblico indetto per la carica appena istituita. Raffaele Mazzoli venne ucciso due anni dopo da due muratori, i figli del capomastro Carlo Perucchi, che lavoravano alla costruzione della Sala del Pantheon. Sembra che il tetto della sala fosse mal costruito. I Perucchi vennero pertanto esclusi da altri lavori da svolgersi nel cimitero e, per vendicarsi, uccisero Raffaele Mazzoli. Nel novembre del 1828 il Comune bandì un nuovo concorso per la figura di custode-dimostratore, chiedendo come requisito anche la lingua francese, la lingua di cultura dell’epoca.