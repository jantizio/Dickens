Il Grand Tour era un lungo viaggio nell'Europa continentale intrapresa dai ricchi dell'aristocrazia nord europea, in particolare britannica, a partire dal XVII secolo e destinato a perfezionare il loro sapere. Esperienza educativa e formativa, il viaggio poteva durare da qualche mese a vari anni e le destinazioni principali erano la Francia, la Grecia e, soprattutto, l’Italia, con il suo ricco patrimonio di antichi monumenti romani e greci. Tra il XVIII e il XIX secolo un viaggio nel bel paese diventò una tappa quasi obbligatoria nell'educazione dei giovani delle ricche famiglie inglesi, francesi e tedeschi, per completare l'istruzione tradizionale da parte degli insegnanti privati. Le mete italiane privilegiate erano Venezia, Roma, Firenze, Napoli e Bologna, quest’ultima anche in virtù della sua posizione geografica e della sua fama legata in particolar modo all’Università e a una gloriosa tradizione che la consacra Alma Mater Studiorum.
Ħ/tourΩPiù informazioniĦ