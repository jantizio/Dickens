Nella sua breve e fugace visita a Bologna, Dickens sottolinea la ricchezza del clero e la sontuosità degli edifici religiosi, “con altri uccelli che entrano ed escono volando dalle fessure fra le pietre, ed altri mostri ringhiosi che servon da base alle colonne. E di nuovo, chiese sontuose, messe che fanno venir la voglia di dormire, nuvole d’incenso che salgono nell’aria, campane che suonano, preti in vesti magnifiche, pitture, ceri, tovaglie d’altare adorne di trine, croci, immagini e fiori finti”.<sup><a href="#1">1</a></sup>

Nella seconda capitale dello Ħ/pontificioΩStato PontificioĦ, il patrimonio della Chiesa includeva più di sessanta conventi e numerosissimi edifici di culto; luoghi ricchi e solenni ma desolati, abitati da uccelli e con monotoni e sonnolenti riti religiosi. A Bologna, come in ogni altra città visitata, Dickens, anche se afferma di non volersi occupare di politica, parla del mal governo pontificio, della cupezza delle chiese e della monotona liturgia dei riti religiosi.
