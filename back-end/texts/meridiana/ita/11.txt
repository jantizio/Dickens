“Dal 1697 al 1727 molte osservazioni e studi sono stati fatti sulla meridiana di S. Petronio da diversi scienziati. Fra questi, Eustachio Manfredi e Andrea Celsius di Upsala, l’inventore della scala centesimale dei termometri. 
Il Manfredi, nel 1722, portò alla meridiana alcune correzioni e, nel 1776, fu incaricato di una nuova revisione il grande astronomo Eustachio Zanotti coadiuvato dal dott. Matteucci. Si cambiarono i marmi, con strisce più larghe, ciò che dava maggiore stabilità al piano della linea.
La riga di ferro fu sostituita con una di ottone ben levigata, e portante in alto una linea incisa nel mezzo.
La nuova riga è formata da due verghe di sezione trapezoidale, poste una accanto all’altra entro un incastro a coda di rondine praticato nei marmi.
Alla divisione in gradi del Cassini fu sostituita una serie di numeri per poter conoscere l’ora del mezzogiorno senza ricorrere al tavole. Fu anche ravvivata la decorazione a raggiera con dorature intorno all’apertura gnomica nella volta.”<sup><a href="#11">11</a></sup>
