E Dickens aggiunge: “Contribuiscono pure a darle un posto separato e distinto nella memoria, gli edifici scolastici, le chiese ed i palazzi [...] Ma anche se queste non ci fossero e mancasse ogni altra cosa che servisse a farci ricordare Bologna, la grande meridiana che è sul pavimento della chiesa di San Petronio, sulla quale i raggi del sole segnano le ore fra la gente inginocchiata, costituirebbe da sola un’attrattiva piacevole e singolare”.<sup><a href="#2">2</a></sup>

Nella basilica di San Petronio l’attenzione dello scrittore è catturata unicamente dalla meridiana di Cassini (1655): forse per il suo primato - si tratta infatti della più lunga linea meridiana al mondo  - o forse per gli effetti di luce che essa crea all’interno della chiesa.3 
La ragione della sua lunghezza notevole sta nel fatto che, contrariamente alle altre chiese, duomi e cattedrali, San Petronio, che nasce non per volontà ecclesiastica ma civica, è orientata con la navata principale lungo l'asse nord sud, potendo quindi permettere lo sviluppo di una lunghissima linea Meridiana, attraversata trasversalmente dal passaggio del disco solare che percorre la direzione est ovest.
