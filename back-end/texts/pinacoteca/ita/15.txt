Tra le grandi tele, sono da annoverare la Comunione di s. Gerolamo (1614, Pinacoteca Vaticana); l'Angelo Custode (1615, Napoli, Museo di Capodimonte); la Caccia di Diana e la Sibilla Cumana (1617 circa, Roma, Galleria Borghese).
Artista colto, mirò non tanto a resuscitare, quanto a rievocare il classicismo cinquecentesco e a intenderne il significato profondo. Per queste sue capacità riuscì a fondere in un naturalismo sincero figure e paesaggio, che nelle sue opere prende una parte notevolissima, soprattutto nei quadri (Fatiche di Ercole; Erminia tra i pastori, Parigi, Louvre) e negli affreschi di soggetto mitologico. Spesso anche nei quadretti di minore impegno giunse a risultati precorritori del gusto moderno, componendo il paesaggio con largo senso classico e aperta sensibilità ai problemi della luce e del colore.
La Pinacoteca Nazionale di Bologna conserva alcuni dei suoi capolavori.
Tra quelli che certamente Dickens ebbe modo di ammirare durante la sua visita alla Pinacoteca di Bologna citiamo e approfondiamo:
<br/>
 <a href="/domenichino">Madonna del Rosario</a>
<br/>
 <a href="/domenichino">Martirio di Sant'Agnese</a>
