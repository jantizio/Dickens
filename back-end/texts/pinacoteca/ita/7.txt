Altro principio della dottrina carraccesca era l'aspetto devozionale, il rispetto dell'ortodossia delle storie rappresentate. Nel far questo, i Carracci seguirono le istruzioni contenute nell'opera dei teorici del tempo come il cardinale Gabriele Paleotti, autore nel 1582 del Discorso sulle immagini sacre e profane, che auspicava il controllo da parte delle autorità ecclesiastiche dei contenuti delle scene sacre.
Questi sono in sintesi i tre maggiori percorsi lungo i quali si snoda l’arte europea del Seicento: il classicismo, il naturalismo e il barocco.  
