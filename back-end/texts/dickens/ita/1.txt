<u><h5>Vita ed Opere</u></h5><br/><br/>
Charles Dickens nacque vicino a Portsmouth, sulla costa sud dell’Inghilterra. Ebbe un’infanzia estremamente infelice: il padre venne arrestato per debiti quando Charles aveva solo 12 anni, e dovette per questo andare a lavorare in fabbrica. Il luogo di lavoro era sporco e freddo, e Dickens sviluppò un senso di umiliazione che lo segnò per tutta la vita. Queste esperienze dolorose segnarono l’inizio dell’impegno sociale caratteristico dei romanzi dell’autore, e lui stesso cominciò ad identificarsi con la classe sociale dei poveri e degli oppressi; tutte queste influenze confluirono nella storia di David Copperfield.<br/>
A 16 anni venne assunto come apprendista in uno studio di avvocati. Quando, nel 1830, realizzò di avere ottime doti letterarie, imparò l’arte della stenografia e diventò un reporter e giornalista nelle aule di tribunale. Furono queste esperienze a dare a Dickens il materiale per scrivere a proposito del mondo degli avvocati.<br/>
Viaggiò molto nella sua vita: vide l’America due volte, visitò la Svizzera, la Francia e l’Italia. In occasione del viaggio in Italia scrisse Impressioni d’Italia (Pictures from Italy), un illuminante “diario di bordo” delle sue esperienze nel Bel Paese.<br/>
Morì nel 1870 lasciando Il Mistero Di Edwin Drood incompleto. Venne sepolto al Poets Corner, a Westminster Abbey.
