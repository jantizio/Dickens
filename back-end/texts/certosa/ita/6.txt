Tornando indietro, il nostro illustre visitatore avrà percorso e ammirato la suggestiva Sala ellittica progettata da Luigi Marchesini (1796-1882) nel 1834 in cui particolarmente degno di nota è il Monumento Accursi, 1833 ca. Opera dello scultore bolognese Vincenzo mainni (1801-1875), è dedicato all’avvocato Domenico Accursi, morto nel 1832. Il monumento è collocato entro una profonda nicchia a base rettangolare ed è composto da un basamento con epigrafe su cui è posto il gruppo scultoreo. Al centro c’è il busto di Domenico Accursi, le due figure al vero poste ai due lati ne celebrano la perdita.
