Marcellino non avrà certamente mancato di mostrare a il Chiostro I d’Ingresso, il primo chiostro funerario dopo le sale museali, fino all’accesso del Pantheon o Sala dei Bolognesi illustri, oggi completamente modificata, e alla <a href="https://www.storiaememoriadibologna.it/sala-catacombe-loggiato-delle-tombe-sala-delle-tom-1978-luogo" target="_blank">Sala delle Tombe</a>,
che si affaccia sul chiostro. Dickens ha potuto ammirare questa grandiosa sala, realizzata a partire dal 1816 nel luogo in cui sembra vi fosse la sala di ricreazione dei monaci. All’epoca della visita di Dickens mancava la magnifica statua del leone in memoria dei caduti per l’Indipendenza d’Italia, che oggi si può ammirare in fondo alla sala, lì collocato dopo il 1873. Dalla Sala delle Tombe si saranno diretti alla splendida Sala Catacombe,  collocata laddove originariamente vi erano le celle di quattro monaci dell’antico monastero. La sala fu terminata nel 1833 e poi subì nel corso degli anni diversi interventi.
