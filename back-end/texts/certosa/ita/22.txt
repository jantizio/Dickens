Quindi, volgendole le spalle, si sarà avviato lungo l’ampio viale costeggiato di tassi secolari e avrà lasciato la Certosa uscendo dal nuovo ingresso ottocentesco dei <a href="https://www.storiaememoriadibologna.it/ingresso-monumentale-della-certosa-879-opera" target="_blank">Piangoloni</a>,
un tempo l’ingresso dei defunti, progettato dall’architetto Ercole Gasparini e completato nel 1809 con la posa delle imponenti statue di dolenti realizzate in terracotta da Giovanni Putti (1771-1847) sui grandi pilastri dell’ingresso. Il bolognese Giovanni Putti fu, con Giacomo De Maria, il maggiore scultore nella Bologna di epoca napoleonica e della Restaurazione.
Nel 2012, in occasione del bicentenario della nascita di Dickens, una lapide dedicata alla visita di Dickens alla Certosa è stata posta nel Cortile della Chiesa.
