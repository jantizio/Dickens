Vero e proprio museo a cielo aperto, la Ħ/storia">CertosaĦ è stata per tutto l'Ottocento meta privilegiata di grandi personaggi in visita a Bologna. Prima di Charles Dickens, è stata visitata, tra gli altri, da Ħ/byron">Lord ByronĦ, grande poeta e politico britannico e tra gli esponenti più rappresentativi del romanticismo inglese, e da Jules Janin, scrittore e drammaturgo, esponente di spicco del romanticismo francese, che hanno lasciato traccia scritta della loro passeggiata nel cimitero monumentale.
Immaginiamo che Dickens sia arrivato in Certosa a piedi perché amava camminare, entrando o dall’ingresso principale o dall’ingresso Piangoloni, detto anche “ingresso dei morti” o, molto più probabilmente, percorrendo il portico di San Luca partendo da Porta Saragozza, tragitto più protetto e più piacevole. Ha probabilmente proseguito la sua passeggiata lungo il portico ottocentesco della Certosa, realizzato tra il 1811 e il 1834 e nato da un’idea dell’architetto e ingegnere Ercole Gasparini, primo architetto coinvolto nella Certosa e artefice dei primi adattamenti dell’antico monastero, che propose la costruzione di un portico che collegasse la Certosa all’arco del Meloncello e, attraverso il portico di San Luca, alla città, collegando così la “città dei vivi” con la “città dei morti”.
