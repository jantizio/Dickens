L’albergo del Pellegrino cessò la sua attività nel 1930 circa, ma l’intero edificio venne poi pesantemente danneggiato dai bombardamenti nel 1943 nel corso dell’ultima guerra mondiale.

Al numero civico 7 di via Ugo Bassi, in angolo con via Calcavinazzi, è posta una una lapide che ricorda l’edificio. La lapide, fatta apporre nel 2008 sulla facciata dell'attuale edificio dal Comune di Bologna, ricorda la presenza dell'Albergo del Pellegrino dal 1500 al 1930. L'opera originale, a partire dall'anno 1886, è conservata all'interno del portone. Il testo dell'iscrizione, opera del poeta e scrittore Giosuè Carducci, rammenta che qui soggiornò il grande poeta inglese Lord Byron e menziona anche gli altri ospiti illustri Casanova e Dickens. 
