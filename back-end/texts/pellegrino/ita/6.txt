In Pictures from Italy Dickens ci racconta che, al suo arrivo a Bologna, nella città c’era un grande afflusso di “forestieri”, a cui un'inondazione aveva impedito di proseguire la strada verso Firenze. Per questa ragione, Dickens dovette “alloggiare all’ultimo piano” dell’albergo:
“in una stanza appartata, che non mi riusciva mai di trovare, contenente un letto che sarebbe stato abbastanza grande per tutti i convittori di un collegio, e nel quale non potevo mai prendere sonno” con la sola compagnia delle rondini “della larga grondaia al di sopra della finestra”.6

Dickens si sofferma poi, in particolare, sul principale dei camerieri dell’Albergo del Pellegrino che aveva una grande ammirazione, quasi un’ossessione, per Lord Byron, come Dickens ebbe modo di scoprire durante la colazione della mattina successiva al suo arrivo a Bologna:
