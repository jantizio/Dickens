Così viene descritto nella Guida illustrata di Bologna - Storica artistica industriale, edita nel 1892 dalla Tipografia Successori Monti: "L'Albergo del Pellegrino è degno di nota per la specialità che presenta la sua facciata, la quale nella metà inferiore è tutta di marmo. Internamente quest'Albergo presenta tutti i comodi moderni possibili, sia dal lato della più scrupolosa nettezza, come da quello della più assoluta proprietà. Nel vestibolo, una lapide ricorda che in questa Casa ha albergato lord Byron. Nel secolo scorso qui pure presero stanza la maggior parte dei Sovrani d'Europa".<sup><a href="#4">4</a></sup>
 
E, ancora, a conferma della fama di cui godeva l’albergo, “Giancarlo Roversi ricorda in uno dei suoi scritti che l'hotel veniva definito da una guida del 1914 come: "speciale per la sua facciata tutta di marmo nella metà inferiore e di prim'ordine con tutti i comodi moderni possibili, sia dal lato del riscaldamento, che dell'illuminazione, come del servizio inappuntabile e perfetto."<sup><a href="#5">5</a></sup>
