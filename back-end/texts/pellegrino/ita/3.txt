“Nel 1803 Giacomo Gatti nella sua Descrizione delle più rare cose di Bologna, e suoi sobborghi cita tra gli alberghi ‘il Pellegrino e il S. Marco, dove alloggiano personaggi di rimarco, e portano il titolo di Alberghi Imperiali, e Reali’. La sua fama di albergo di prim’ordine è poi confermata nelle guide bolognesi di Michelangelo Gualandi e Salvatore Muzzi della metà Ottocento, e anche dall’essere scelto da molti turisti inglesi che lo menzionano nei loro diari di viaggio”.<sup><a href="#2">2</a></sup>
L’albergo del Pellegrino era rinomato anche per la sua cucina: “Nel Gioco di tutte le osterie del Mitelli è ricordato per le buone torte. Nel Settecento il marchese Albergati lodava le anguille e i cotechini che si mangiavano in questo albergo. Ma ottimi erano anche i tortellini, i polli e i piccioni, che forse deliziarono anche Goethe.
In seguito fu acquistato da Giovanni Tricchi, merciaio milanese, ‘gran galantuomo e cortesissima persona’. Nel 1887 la parte inferiore della facciata fu tutta ricoperta di marmo dal nuovo proprietario Francesco Ravaldoni.”<sup><a href="#3">3</a></sup>