Dickens giunse a Bologna, proveniente da Modena, verso la mezzanotte del 9 novembre 1844, dopo un lungo e faticoso viaggio notturno in carrozza lungo la via Emilia, in preda al continuo timore di essere derubati, considerando - come Dickens sottolinea - anche la scarsa efficienza in materia di ordine pubblico e il malgoverno dello Ħ/pontificioΩStato PontificioĦ:

“Ero entrato in Bologna di notte, quasi alla mezzanotte e per tutta la strada, dal momento che eravamo passati nel territorio pontificio (il quale non è in alcun punto governato superlativamente bene, perché le chiavi di san Pietro ora sono piuttosto arrugginite) fino allora, il vetturino era stato talmente ossessionato dal pericolo che correvamo d’esser derubati dai ladri viaggiando dopo il tramonto, e la stessa preoccupazione s’era talmente impadronita del bravo corriere, che tutti e due non avevan fatto altro che fermare, alzarsi e scendere per vedere se c’era sempre una valigia che avevan legata dietro alla carrozza; tantoché io sarei stato quasi grato a chiunque avesse avuto la bontà di portarsela via.”<sup><a href="#1">1</a></sup>

La carrozza entrò a Bologna da Porta San Felice e proseguì verso il centro della città fino a giungere all'Albergo del Pellegrino.
