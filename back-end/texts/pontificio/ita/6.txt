La Restaurazione influenzò negativamente l'attività intellettuale e alimentò solo le azioni cospirative delle sette, in particolare quella del gruppo carbonaro dei Guelfi. Essi sostenevano già l'idea di un'Italia unita ma fu solo con i moti risorgimentali spontanei di ribellione del 1831 (che dilagò in tutte le Province Unite Italiane di cui Bologna era capitale) che ottennero una vasta adesione della cittadinanza.
“Il vento rivoluzionario del 1848 scuote anche Bologna che l'8 agosto insorge contro gli austriaci, temporaneamente scacciati a nord del Po (i rivoluzionari Ugo Bassi e Giovanni Livraghi verranno fucilati dagli austriaci a Bologna nel 1849). Poi finalmente nel 1859 l'annessione al Piemonte, primo passo verso l'Italia unita, che nasce nel 1861.”<sup><a href="#2">2</a></sup>