I DOCUMENTI PER VIAGGIARE: per viaggiare occorrevano il passaporto, importante garanzia in caso di controlli da parte della polizia e di contrasti con osti o con vetturali, e il visto di ingresso. Passaporto e visto di ingresso erano anche necessari per noleggiare carrozze e cavalli e per ottenere ospitalità nelle locande. A questi si aggiungeva il bollettino di sanità, che evitava al viaggiatore la quarantena nel caso fosse arrivato via mare.
