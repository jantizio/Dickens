IL NÉCESSAIRE DE VOYAGE: strumento simbolo per eccellenza dell’idea di viaggio, si perfeziona lungo i secoli, da semplice astuccio di cuoio usato nel Trecento, a piccola valigetta intarsiata di madreperla nel XVII-XVIII secolo. All’interno, sono inseriti e assemblati, in modo da sfruttare tutti gli spazi, gli oggetti più svariati che il viaggiatore utilizza quotidianamente, per esempio, il necessario per l’igiene personale, per scrivere, per cucire, per bere tè e caffè. Oltre a questo, il viaggiatore portava con sé:
- farmacie portatili: strumenti chirurgici, fasce, garze, varie boccette, preparazioni farmaceutiche, tutto il necessario per igienizzare le camere delle locande
- dispense portatili: necessario per cucinare e per condire i cibi
- biblioteche in miniatura composte da piccoli volumetti
- necessario per dipingere: scatola di colori all’acquarello e una cartella di fogli.
