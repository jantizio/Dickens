Lord Byron viaggiava con la sua carrozza bianca "napoleonica", fabbricata a Londra dal celebre costruttore Baxter, una sorta di camper ante-litteram dotato di letto e vettovaglie, con al seguito la servitù e il suo serraglio di animali che servivano allo svago e alla cucina in un’altra vettura, Dickens e famiglia si muovevano in un'elegante carrozza trainata da quattro cavalli con porta liquori in cuoio e lampade per il giorno e la notte. Nel lungo viaggio che intraprende da solo nelle principali città della penisola, dopo aver lasciato la famiglia a Genova, Dickens usa invece carrozze di posta, cioè adibite al servizio pubblico.
