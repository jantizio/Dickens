Per il viaggio da Piacenza verso Parma Dickens usa “la più alta carrozza di posta mai vista”, dotata di un bravo corriere, mentre il postiglione era “la quintessenza” di tutta la straccioneria d’Italia.

“Ma ciò non avverrà mai, finché vive il bravo corriere! Miratelo, mentre esce da Piacenza fra il tintinnio delle squille de’ cavalli e s’avvia da questa parte, traballando dentro alla più alta carrozza da posta che sia mai esistita; così alta, che egli guarda fuori dal finestrino di fronte, come se facesse capolino dal di sopra del muro di un giardino; mentre il postiglione, che è la quintessenza di tutto il ciarpame d’Italia, interrompe per il momento l’animata conversazione, per toccarsi il cappello in segno di saluto a una piccola Madonna col naso arrotondato, vestita un po’ meno miseramente di lui, che è custodita dentro ad un tabernacolo di gesso, somigliante ad un teatrino da burattini, eretto fuori della città.”<sup><a href='#3'>3</a></sup> 
