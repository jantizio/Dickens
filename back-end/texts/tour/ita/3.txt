Tale pratica si consolidò lungo il Settecento con la cultura illuminista e il Grand Tour diventò una tappa fondamentale nella formazione culturale del tempo e una sorta di fase di passaggio nella vita dei giovani destinati, un giorno, a far parte della classe dirigente. Fu praticato anche per tutto il XIX secolo.
Si attribuiva grande importanza anche alla mondanità e agli aspetti piacevoli della vita. Il Grand Tour consentiva di conoscere l’alta società, gli usi e i costumi di una città o Paese, di entrare in contatto con le personalità illustri e gli intellettuali del tempo, di rinnovare il proprio <a href="/moda">abbigliamento</a> scoprendo le novità e tendenze del momento.
Presero parte al Grand Tour non solo uomini ma anche donne provenienti dall’aristocrazia e dall’alta borghesia. Le viaggiatrici del Grand Tour diedero un importante contributo all’emancipazione femminile, scalfendo il pregiudizio che escludeva il genere femminile dal compiere un viaggio così lungo e con finalità formative e culturali.
