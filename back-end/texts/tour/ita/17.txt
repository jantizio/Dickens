I viaggi erano lenti e lunghi, in una settimana si riuscivano a percorrere forse 500-600 chilometri. A tutto questo si aggiungeva la difficoltà negli spostamenti nell’Italia preunitaria, in cui, nel passaggio da uno stato all’altro, bisognava passare attraverso diverse dogane esibendo il passaporto e il certificato di sanità. In ogni stato si usavano monete e unità di misura differenti ed erano diversi anche i regolamenti come, per esempio, quello per il servizio postale. Non va poi trascurato il rischio di essere aggrediti e derubati, sopra tutto se si viaggiava di notte, come leggiamo dalle parole di Dickens, che giunge a Bologna, proveniente da Modena, il 9 novembre 1844 dopo un lungo e faticoso viaggio notturno in carrozza lungo la via Emilia, in preda al continuo timore di essere derubati, considerando - come Dickens sottolinea - anche la scarsa efficienza del governo pontificio in materia di ordine pubblico. Entra a Bologna da Porta San Felice:
