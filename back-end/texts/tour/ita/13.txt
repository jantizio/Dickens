Il viaggio poteva essere faticoso e pericoloso. I ladri erano sempre presenti nelle strade e occorreva fare molta attenzione ai tipi di letto che le locande e ai posti di ristoro offrivano ai viaggiatori, spesso “abitati” da cimici e pulci, all’inconveniente di viaggiare stipati con altre persone per parecchie settimane che potevano risultare poco gradevoli, se si utilizzavano carrozze di posta, alle condizioni metereologiche, al tipo di carrozza da prenotare in  termini di sicurezza e comfort e di efficacia nelle sospensioni, considerando le strade spesso accidentate dell’epoca e le difficoltà legate al percorrere alcuni tratti come l’attraversamento di valichi alpini (in cui i viaggiatori spesso scendevano dalla carrozza e scivolavano a valle su slitte) o l’attraversamento di fiumi (dato che molti ponti erano di legno e non erano sicuri, i viaggiatori smontavano dalla carrozza e salivano su delle chiatte).
