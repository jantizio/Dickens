La diffusione della vite maritata a un tutore arboreo proseguì in Emilia fino a verso il 1870 quando la larga priva di alberi iniziò a divenire il paesaggio caratteristico dei terreni di recente bonifica e quando i progressi della canapicoltura misero in discussione l'usanza di associare i filari vitati ai canapai in quanto il fitto intreccio delle radici e l'ombra proiettata dalle chiome sulle colture facevano calare la produttività di queste ultime. La contrazione della piantata in Emilia prosegui poi nei primi decenni del Novecento e negli anni trenta del medesimo secolo fu accelerata da una grave malattia degli Olmi chiamata grafiosi: i tradizionali filari iniziarono così a essere sostituiti da vigneti specializzati sorretti da pali, prima di legno poi in cemento, e occupanti interi campi più comodi da coltivare e oggi del tutto prevalenti.

