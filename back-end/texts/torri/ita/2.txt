I suoi edifici portano i segni del tempo e appaiono come disordinati e incompleti in quanto frutto della sovrapposizione di vari cambiamenti avvenuti durante i secoli .e delle addizioni dovute alle variazioni d'uso: “Lo scrittore inglese come altri viaggiatori dell’epoca percepiscono l’immagine di una città medievale «fosca e turrita», pittoresca perché, anche senza possedere vere e proprie rovine, è al tempo stesso antica e decadente, priva di rinnovamenti urbanistici o architettonici di rilievo, e con la maggior parte dei palazzi degradati da trasformazioni operate nel corso dei secoli.”<sup><a href="#3">3</a></sup>

“A quell’epoca la città non ha ancora conosciuto gli interventi rubbianeschi di fine Ottocento, i quali ne rimodellarono il volto medievale cercando di imprimere un aspetto di maggior decoro alla piazza e a molti edifici, degradati e segnati da accomodamenti e trasformazioni operate nel corso dei secoli.”<sup><a href="#4">4</a></sup>

Attraverso alcune immagini della Bologna dell’epoca, la cui pubblicazione ci è stata gentilmente concessa dalla Biblioteca dell’Archiginnasio, possiamo vedere degli scorci del centro di Bologna, dei suoi vicoli, delle sue stradine e dei suoi portici così come li aveva visti Dickens.
