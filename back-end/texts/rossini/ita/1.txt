Gioacchino Rossini nacque il 29 febbraio dell’anno 1792 a Pesaro da Anna Guidarini e da Giuseppe Rossini. La sua famiglia era di semplici origini e forte sostenitrice della Rivoluzione Francese. Il fanciullo Rossini apprese i primi rudimentali insegnamenti di teoria musicale in una scuola di Lugo, un piccolo paese nella provincia di Ravenna. 
All’età di vent’anni già tre delle sue opere erano state rappresentate. L’esordio ufficiale è datato nel 1810 a Venezia. Da lì a poco assunse sempre una maggior fama fino ad essere considerato uno dei massimi e più celebri operisti della storia. La sua attività ha spaziato attraverso vari generi musicali, ma è ricordato principalmente per opere celeberrime quali Il Barbiere di Siviglia, L’Italiana in Algeri o La Cenerentola. 
Rossini non è sepolto alla Certosa. E’ stato seppellito due volte. Si è recato a Parigi, lasciando la prima moglie, la grande cantante lirica spagnola Isabella Colbran, a Bologna con i suoi genitori. Muore a Passy, vicino Parigi, nel 1868 e viene seppellito nel cimitero del Père Lachaise. Nel 1887 le sue spoglie vengono trasferite a Firenze, nella basilica di Santa Croce, per iniziativa del governo italiano, dove giacciono i grandi della cultura italiana, e nel 1900 sarà inaugurato il monumento funebre, realizzato da Giuseppe Cassioli. Il custode della Certosa Marcellino Sibaud dice a Jules Janin che avrebbe rubato le ossa di Rossini a Parigi per portarle alla Certosa, al fine di far diventare famoso il cimitero. 