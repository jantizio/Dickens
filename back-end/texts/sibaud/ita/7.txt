Alcuni visitatori della Certosa con cui i custodi dimostratori entravano in contatto erano personaggi illustri, come ad esempio Lord Byron, Jules Janin e Charles Dickens.
In occasione della sua visita a Bologna nel novembre 1844, Dickens incontrò Marcellino Sibaud nella sua elegante uniforme:
“Nel cimitero dove erano sepolti i bambini del piccolo cicerone c’era di servizio un funzionario così ben vestito…”<sup><a href='#5'>5</a></sup>
Marcellino accompagnò Dickens nella seconda parte della sua visita alla Certosa, dopo l’incontro con il “piccolo Cicerone” bolognese, di cui ci lascia una descrizione indimenticabile in Pictures from Italy.
