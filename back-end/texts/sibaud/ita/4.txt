Mansioni del custode-dimostratore 
Il custode-dimostratore, peculiarità tutta bolognese, aveva varie mansioni: svolgeva le funzioni di custode dei monumenti, archivista e dimostratore e, nell’esercizio delle sue mansioni, aveva l’obbligo di indossare l’alta uniforme. Per le sue mansioni il custode dimostratore aveva l’abitazione gratuita nel cortile di ingresso della Certosa ma non percepiva stipendio. I suoi proventi giungevano dalla generosità dei visitatori.
