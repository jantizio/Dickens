Il ruolo della famiglia Sibaud termina nel 1916, quando il Comune decide che il cimitero sia sempre aperto e accessibile tutti i giorni. L’ultimo dei custodi Sibaud, Germano junior, fece ricorso nel 1903 per la perdita dei proventi, avvenuta in seguito al fatto che ai visitatori era permesso di entrare nel cimitero senza essere accompagnati dal dimostratore. Nel 1916 la giunta lo dispensò da tutte le sue funzioni inclusa quella di dimostratore, con l’obbligo di lasciare entro un anno l’abitazione all’interno della Certosa che la sua famiglia aveva occupato per quasi un secolo. Germano non ebbe diritto a nessuna pensione, ma ottenne un’indennità di L. 1779.30.