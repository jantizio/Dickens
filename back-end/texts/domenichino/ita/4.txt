Dopo alcuni tentativi di accordo per la tela destinata a San Giovanni in Monte con Ludovico Carracci e forse anche con Guido Reni, il 28 novembre 1617 Lorenzo e Giulio Cesare Ratta finalmente si accordarono con Domenichino, giunto da pochi mesi a Bologna.
“La composizione molto studiata e complessa (numerosi disegni preparatori si trovano a Parigi presso il  Louvre  e a Windsor Castle) incontrò apprezzamenti presso i contemporanei, ma sollevò anche polemiche, soprattutto a causa dell'oscurità dei simboli e del significato delle scene raffigurate nella zona inferiore.”<sup><a href="#3">3</a></sup>
“Il dipinto fu prelevato dai francesi nel 1796: da Parigi, dove fu restaurato (Landon 1803), fu riportato a Bologna nel 1815 e alloggiato nella Chiesa dello Spirito Santo. Dal 1817 risulta ininterrottamente esposto nella Pinacoteca, mentre in San Giovanni in Monte fu rimpiazzato nel 1824 da una Madonna trecentesca.”<sup><a href="#4">4</a></sup>