Fu proprio a causa dei suoi comportamenti così sregolati e a volte anche violenti che il poeta fu costretto a lasciare l’Inghilterra; addirittura, dopo il fallimento del suo matrimonio, pare che intrattenne una relazione super segreta con la sorellastra Augusta, cosa che generò un enorme scandalo tra la gente e che lo obbligò, come detto, a espatriare. Furono la Svizzera prima e l’Italia poi ad accogliere Lord Byron, contribuendo anche ad arricchirlo come persona e come poeta, e a dargli l’ispirazione per molte sue opere.
Se si pensa che Lord Byron ebbe una vita tanto rocambolesca e travagliata, e che per esempio Don Giovanni (1824) era un poema satirico e ironico in diciassette canti purtroppo rimasto ‘incompiuto’ a causa della precoce morte del poeta a soli 36 anni, si può soltanto immaginare cosa avrebbe ancora potuto offrirci questo grande maestro romantico, e quanto ancora ne avrebbero potuto beneficiare letteratura e poesia.