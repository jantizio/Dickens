Il poemetto Mazeppa, utilizzato poi come fonte di ispirazione anche da altri artisti come ad esempio i pittori Delacriox e Gericault, o anche la tragedia in versi datata 1821 Caino e L’età del bronzo del 1823, sono altre grandi testimonianze dell’arte di Lord Byron, che lasciò la sua ultima traccia con Le ultime parole in Grecia del 1824, spegnendosi mentre scriveva.
Nel 1823 Lord Byron aderì all’associazione londinese filoellenica che appoggiava i greci nella loro guerra contro l’impero Ottomano, e partì da Genova con destinazione Cefalonia, pronto a raccontare dalla prima linea questo conflitto. Dopo soltanto qualche mese fu chiamato però dal suo amico nonché ministro greco Alessandro Mavrocordato, che ne richiese i servizi a Missolungi, dove morì in seguito a una forte influenza reumatica.

Il funerale di Lord Byron, tenutosi nelle vicinanze di Newstead Abbey (dove era nato), fu caratterizzato da una lunghissima e macabra processione di ben quarantasette carri funebri vuoti e con il solo cocchiere a bordo, ultima vendetta dell’aristocrazia londinese che lui aveva sempre odiato e contro la quale aveva più volte scritto.